1.
काठमाडौँ — गृह मन्त्रालयले १० जना सहसचिवको सरुवा गरेको छ । सोमबार गृह मन्त्रालयले अध्यागमन विभागको महानिर्देशक र त्रिभुवन अन्तर्राष्ट्रिय विमानस्थल अध्यागमन कार्यालयका प्रमुखसहित १० सहसचिवको सरुवा गरेको हो ।
2.
काठमाडौँ — भारतबाट व्यापारिक वस्तु आयातका क्रममा भैरहवा भन्सारबाट गत असारदेखि नै राजस्व छलीका घटना दोहोरिएपछि  त्यसको छानबिन गरिने भएको छ । छानबिनका लागि भन्सार विभागका निर्देशक (उपसचिव) मानबहादुर पौडेलको संयोजकत्वमा समिति गठन गरिएको छ । उक्त समितिले सामान चोरी पैठारीका विषयमा विस्तृतरूरुपमा अध्ययन गरेर प्रतिवेदन तयार गर्नेछ 
3
काठमाडौँ — प्रमुख प्रतिपक्षी दल नेकपा एमालेका अध्यक्ष केपी शर्मा ओलीले शान्ति सुरक्षामा खटिएका प्रहरी र उनको परिवारलाई धम्कयाउनेलाई नियन्त्रणमा नलिएको भन्दै सरकारको आलोचना गरेका छन् ।
4
काठमाडौँ — सरकारले सुनको दैनिक आयात कोटा थप १० किलो बढाउन लागेको छ । चाडबाडलाई दृष्टिगत गरी दैनिक आयात कोटा थप १० किलो बढाएर २० किलो पुर्‍याउन लागिएको हो । भदौ १५ मा उद्योग वाणिज्य तथा आपूर्तिमन्त्री रमेश रिजालको उपस्थितिमा नेपाल सुनचाँदी व्यवसायी महासंघका प्रतिनिधिसहितको बैठकले कोटा बढाउने निर्णय भएको हो । कोटा बढाउनकै लागि उद्योग वाणिज्य तथा आपूर्ति मन्त्रालयले राष्ट्र बैंकलाई पत्र पठाइसकेको छ ।
5
 लामो समयसम्म बचतकर्ताको रकम फिर्ता गर्न नसकेको सिभिल सेभिङ एण्ड क्रेडिट को अपरेटिभलाई सरकारले बल्ल समस्याग्रस्त घोषित गरेको छ । भदौ २१ को वाग्मती प्रदेश मन्त्रीस्तरीय निर्णयबाट सो सहकारीलाई समस्याग्रस्त घोषणा गरिएको हो ।
6
काठमाडौँ — मोरङको कटहरी–बथनाहा रेलमार्ग निर्माणका लागि भारतीय निर्माण कम्पनीले लामो समयदेखि साइट पाउन सकेको छैन । पटकपटक ताकेता गर्दा पनि नेपाल सरकारले निर्माणमा आवश्यक जग्गा उपलब्ध नगराएपछि भारतको सरकारी कम्पनी इरकनले साइट नपाए काम नगर्ने चेतावनी दिँदै आएको छ ।
7
काठमाडौँ — सोमबार सेयर बजारको परिसूचक नेप्से ४४.३० अंक बढेको छ । सो अंकको वृद्धिपछि नेप्से १९८६ अंकमा कायम भएको छ । नेप्सेका अलवा सबै उपसमूहका सूचक बढेका छन् । कुल १ अर्ब ५१ करोडको कारोबार भएको छ । हिजो १ अर्ब ७ करोडको कारोबार भएको थियो ।
8
विराटनगर : प्रधानमन्त्री पुष्पकमल दाहालले लखौं जनता सडकमा उतार्ने उद्घोष गरेका छन्। समाजवादी मोर्चाको विराटनगरमा आयोजित कार्यक्रममा उनले हिंसारहित युद्धको लागि लाखौं जनता सडकमा उतार्ने बताए।
'भोलि सुदूरपश्चिममा सभा गरेपछि मोर्चाको सातवटै प्रदेशमा कार्यक्रम सकिन्छ। त्यसपछि कार्यक्रम बनाएर लाखौं जनता सडकमा उतार्ने हो। दलालहरूलाई हामी जिउँदै छौं भनेर देखाउनलाई,' उनले भने। उनले समाजवादी मोर्चाले हिंसारहित लडाइँ सुरू गरेको बताए। 'हामीले नयाँ लडाइँ सुरु गर्दैछौं। हिंसावाला होइन। हतियार उठाउने पनि होइन। हामी हतियारविहीन युद्धको थालनी गर्दैछौं,' उनले थपे।
9
चितवन : कुनै बेला कार्यकर्ताले भरिने आधा शताब्दी पुरानो दुईतले रातो घर प्रजातन्त्र पुनस्र्थापनाको लडाइँका बेला कांग्रेसका कार्यकर्ता खुबै धाउने घर हो। प्रथम जननिर्वाचित प्रधानमन्त्री बीपी कोइरालाले यही घरबाट पञ्चायत विरोधी राजनीतिक र रणनीतिक योजना तयार गर्थे। आफ्ना घनिष्ट मित्र श्यामकृष्ण प्रधानको घर बीपी कोइरालाले आफ्नै घरजस्तो ठान्थे। कोइराला मुलुकका लागि रणनीति बनाउँथे। यो बीपीको मनपर्ने थलो हो। देश दौडाहाका क्रममा यही घरमा बसेर कार्यकर्तालार्ई प्रशिक्षण दिन्थे।
10
तानसेन : पाल्पामा सञ्चालन भएको १०औं जिल्ला स्तरीय तेक्वाण्दो प्रतियोगिता बिजु दोजाङ प्रथम भएको छ। बिजुले ९ वटा स्वर्ण पदक जिती प्रतियोगितामा प्रथम भएको हो।
८ स्वर्ण पदकसहित तानसेन दोजाङ दोस्रो, ७ वटा स्वर्ण पदक जिती हिदन दोजाङ तृतीय भएको छ। प्रतियोगितामा १४ वटा दोजाङका ३ सय ४३ जना खेलाडीले पाइरिङ र प्याट्रिन गरी २ वटा विधामा ४२ स्वर्ण, ४२ रजत र ६० कास्यपदकको लागि  प्रतिस्पर्धामा सहभागी भएका थिए। 
11
काठमाडौं : जिल्ला अदालत काठमाडौंले क्रिकेटर सन्दीप लामिछानेविरुद्धको मुद्दामा गौशाला-२६ को बसाइँसराइ तथा जन्मदर्ता सम्बन्धी थप अभिलेख झिकाउने आदेश गरेको छ।
न्यायाधीश सकुन्तला कार्कीको इजसालमा आज भएको सुनुवाइपछि थप केही कागजातको अभिलेख झिकाउने आदेश भएको अदालतका श्रेस्तेदार कौशलेश्वार ज्ञवालीले जानकारी दिए।
यसअघि नाबालिक बलात्कार मुद्दाको थुनछेक बहसका क्रममा जिल्ला अदालत काठमाडौंले सन्दीपलाई पुर्पक्षका लागि थुनामा पठाएको थियो भने उच्च अदालत पाटनले रू २० लाख धरौटीमा छाड्न आदेश दिएको थियो।
सर्वोच्च अदालतले लामिछानेलाई विदेशमा हुने प्रतियोगितामा भाग लिन जान पाउने आदेश गरेको थियो। 
12
काठमाडौं : बाराको निजगढमा भएको नेपाल सितोरियो कराते संघको दोस्रो साधारणसभा तथा महाधिवेशनबाट अध्यक्षमा दावा गुरुङ सर्वसम्मत रुपमा निर्वाचित भएका छन्। यसैगरी वरिष्ठ उपाध्यक्षमा मजेन्द्र सिंह, उपाध्यक्षमा राजीव थापा, किशोर भट्टराई र पाल्छाङ हेन्जन निर्वाचित भए। 
यस्तै सदस्यमा  देवकुमार लामा, प्रकाशमोहन धौवडेल ,प्रेमलाल बोम्जन, विजयमान थापा, मिलनराज प्रसार्इं, हरिबहादुर घर्ती, राजेन्द्र बराल, हेमन्तकुमार मल्ल, मनिराम थापा, उमा महतो, विजय बस्नेत, धर्मप्रसाद न्यौपाने, विजय गुरुङ, मधु लामा, राधिका देउला, जानकी सेढाईं, कृष्ण गौतम, प्रेमबहादुर राना र ज्ञानबहादुर जिम्वा निर्वाचित भए। 
निर्वाचित पदाधिकारी तथा सदस्यलाई निर्वाचन टोलीका प्रमुख गोपीबहादुर भण्डारी र नेपाल कराते महासंघका अध्यक्ष युवराज लामाले पद तथा गोपनियताको सपथ गराएका थिए। नेपाल सितोरियो कराते संघको नयाँ संशोधित विधान अनुरुप केही पदमा मनोनित गर्न बाँकी छ।
अब उपाध्यक्ष, महासचिव, सचिव, कोषाध्यक्ष र सल्लाहकारसहित अन्य थप सदस्य मनोनित गर्ने अधिकार  अध्यक्षलाई दिएको छ। यसअघि साधारणसभाको उद्घाटन नेपालमा सितोरियो करातेका संस्थापक थानेश्वर राईले गरेका थिए।
13
काठमाडौं : स्थापनाको ४७ वर्षपछि नेपाल भलिबल संघले राष्ट्रिय पुरुष तथा महिला भलिबल खेलाडीलाई मासिक रुपमा पारिश्रमिक दिने भएको छ। राष्ट्रिय पुरुष तथा महिला टोलीका १२/१२ गरी २४ खेलाडीलाई मासिक पाँच हजारका दरले पारिश्रमिक दिने घोषणा संघले गरेको हो। 
14
काठमाडौँ, भदौ १२ गते । अपर तामाकोशी हाइड्रोपावर कम्पनी लिमिटेडका संस्थापक सेयरधनीले हकप्रद सेयरबापतको रकम बुझाएका छन् । ४५६ मेगावाटको माथिल्लो तामाकोशी जलविद्युत् आयोजनाका संस्थापक सेयरधनीहरू नेपाल विद्युत् प्राधिकरण, नेपाल दूरसञ्चार कम्पनी लि. (नेपाल टेलिकम), नागरिक लगानी कोष र राष्ट्रिय बिमा संस्थानले आफ्नो सेयर अनुपातमा हकप्रद सेयरबापतको कुल पाँच अर्ब ४० करोड नौ लाख रुपियाँ चुक्ता गरेका छन् ।  
कम्पनीले आगामी भदौ १८ देखि सेयरधनीलाई एक कित्ता सेयर बराबर एक कित्ताको प्रतिसेयर एक सय रुपियाँ अङ्कित दरका हकप्रद सेयर निष्कासन गर्दै छ । सर्वसाधारणतर्फको सेयर निष्कासन गर्नुभन्दा पहिले कम्पनीका संस्थापकले हकप्रदका लागि रकम चुक्ता गरेका हुन् ।
15
काठमाडौं, भदौ २५ गते । एसिसी एसिया कप क्रिकेटको सुपर चारको खेलमा भारतले पाकिस्तानलाई जितका लागि तीन सय ५७ रनको चुनौतीपूर्ण लक्ष्य दिएको छ ।
श्रीलंककाको कोलम्बोस्थित आर प्रेमादाशा क्रिकेट मैदानमा टस हारेर पहिले ब्याटिङको निम्तो पाएको भारतले निर्धारित ५० ओभरमा दुई विकेटको क्षतिमा तीन सय ५६ रन बनाएको थियो । 
भारतका लागि विराट कोहलीले ९४ बलमा नौ चौका र तीन छक्काको मद्दतमा अविजित एक सय २२ रन बनाउनुभयो । केएल राहुल एक सय ६ बलमा १२ चौका र दुई छक्काको सहयोगमा अविजित एक सय ११ रन बनाउनुभयो । एकदिवसीय अन्तर्राष्ट्रियमा विराटको ४७औं र केएलको छैटौं सतक हो ।

16
काठमाडौं भदौ २५ गते । अख्तियार दुरुपयोग अनुसन्धान आयोगले विशेष अदालतबाट भएको फैसलामाथि चित्त नबुझेपछि सर्वोच्च अदालतमा पुनरावेदन गरेको छ ।
आयोगका प्रवक्ता भोला दाहालले विशेष अदालत काठमाडौँमा दायर भएका मुद्दाहरूमा विशेष अदालतबाट भएको फैसलामाथि अख्तियारलाई चित्त नबुझेकाले सर्वोच्चमा पुनरावेदन गरेको जानकारी दिनुभयो ।

17
सुलीकोट, भदौ २५ गते । गोरखाका सबै सडकमा खुलेआम रातो प्लेटको गाडीले यात्रु बोक्न थालेपछि यातायात ब्यवसायीहरु बिरोधमा उत्रिएका छन् । आफनो ब्यक्तिगत प्रायोजनमा लिएका गाडीले धमाधम यात्रु बोक्न थालेपछि जिल्लामा रहेका यातायात व्यवसायीहरु विरोधमा उत्रेका हुन् ।  
यातायात ब्यबसायीहरुले अभियान नै सञ्चालन गरेर यात्रु बोक्ने रातो प्लेटका सवारीलाई नियन्त्रणमा लिएर ट्राफिकलाई बुझाउनेगरेका छन् । ‘दुई तीन दिनदेखि अभियान सुरु गरेका हौं’ गोरखा मनकामना यातायात प्रालिका अध्यक्ष अमृत लामिछानेले बताउनुभयो । 
18
जानकी (बाँके),  भदौ २५ गते ।  बाँकेको नेपालगञ्ज विमानस्थलबाट श्रोत नखुलेको रु २६ लाखसहित एक सरकारी कर्मचारी पक्राउ परेका छन् । पक्राउ पर्नेमा दाङको तुलसिपुरस्थित आन्तरिक राजस्व कार्यालयमा कार्यरत  कर अधिकृत खगेन्द्र सापकोटा रहेका छन् । 
विमानस्थलमा जाँचका क्रममा सापकोटाले बोकेको झोलाबाट श्रोत नखुलेको उक्त रकम बरामद गरिएको जिल्ला प्रहरी कार्यालय बाँकेका प्रवक्ता एवम् प्रहरी नायव उपरीक्षक नारायण डाँगीले जानकारी दिनुभयो । कर अधिकृत सापकोटाका साथमा रहेका तुलसिपुरस्थित आन्तरिक राजस्व कार्यालयमै कार्यरत दीपक पौडेल भने फरार भएको उहाँले बताउनुभयो । 
19
 उमङ्ग क्रिएसनले आयोजना गरेको चौथो सिजनको एसियन पेन्ट मिस युनिभर्स नेपाल–२०२३ को उपाधि जैन दीपिका ग्यारेटले जित्नुभएको छ । गोदावरीको कन्फ्रेन्स सेन्टरमा आयोजित एक समारोहमा मिस युनिभर्स–२०२३ को फिनाले सम्पन्न भएको हो । समारोहमा २१ प्रतिस्पर्धीलाई पछि पार्दै जैन दीपिका ग्यारेट विजयी हुनुभएको हो । 

https://gorkhapatraonline.com/news/77961
गीतकार तथा सङ्गीतकार जानकी पन्थको ‘अब त चाहियो काठमाडौँमा घर’ सार्वजनिक भएको छ । म्युजिक नेपालको युट्युब च्यानलबाट सार्वजनिक गीतमा शब्द र सङ्गीत जानकीकै रहेको छ । गायिका अस्मिता अधिकारी र अलिफ खानको सुमधुर स्वरले सजिएको गीतमा महेन्द्र भण्डारीको सङ्गीत संयोजन रहेको छ । 
https://gorkhapatraonline.com/news/77855
मण्डला थिएटरमा नाटक ‘दमिनी भिर’ मञ्चन सुरु भएको छ । इँगिहोपो कोइँच सुनुवारको परिकल्पना तथा निर्देशनमा बनेको नाटक राजन मुकारुङको उपन्यास दमिनी भिरमा आधारित छ । यो उपन्यास मदन पुरस्कार २०६९ बाट पुरस्कृत भएको थियो । थैली इन्टरटेनमेन्टको सहकार्यमा नाटक तयार भएको हो । साहित्यकार मुकारुङको लेखनमा निर्माण गरिएको यो पाँचौँ नाटक हो । यसअघि उनको लेखनमा ‘घुम्रिएको कपाल’, ‘जोखाना’, ‘हेच्छाकुप्पा’ र ‘खुवालुङ’ मञ्चन गरिएको थियो ।
